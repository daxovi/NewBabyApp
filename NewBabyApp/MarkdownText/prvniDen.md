# Jak vypadá dítě po porodu? 
Když se vaše dítě narodí, jeho kůže může být modrá. Modré zbarvení kůže rychle ustupuje v prvních minutách po porodu. Kůže je často mokrá od plodové vody a je pokrytá mázkem. Plodová voda a mázek se vyskytovali již během těhotenství v děloze. Mimo jiné jsou důležité pro rozvoj čichu a chuti. Pomáhají vašemu dítěti cítit se bezpečně v novém světě mimo dělohu. 

## Bonding (skin to skin = kontakt kůže na kůži)
Tento termín označuje proces utváření laskyplné vazby mezi matkou a dítětem. Bezprostředně po porodu začíná přiložením novorozence na tělo maminky (kontakt kůže novorozence na kůži maminky, tzv. skin-to-skin kontakt).  Pokud to dovolí váš zdravotní stav a vaše dítě bude po narození v pořádku, uděláme maximum proto, aby jsme Vaše miminko po narození položili na Vás. V případě potřeby se můžete vystřídat s tatínkem.  

### Průběh bondingu:
Bezprostředně *po* porodu je novorozenec položen na nahý hrudník matky, zakryje se vyhratym ručníkem a takto společne  bondují po dobu aspoň 2 hodin. Během kontaktu kůže na kůži (anglicky skin-to-skin) se podporuje první přísátí novorozence. 
V průběhu bondingu je novorozence monitorován pomocí saturacniho čidla, ktere je umístěno na ručičce. V případě, že není možnost bondingu s matkou může tuto roli zastoupit i otec. Mateřská/otcovská náruč je pro dítě tím nejprijemnejsim a nejprirozenejsim mistem. 
 
# Váha a délka 
Miminko vážíme ve velké většině případů vážíme po ukončení  bondingu (přibližně 2 hodiny po narození). Délku miminka v den porodu určujeme jen odhadem na základně tělesné hmotnosti (je to pro něho šetrnější). 
 
# Značení novorozence 
Po porodu dostane Vaše dítě identifikační náramek, současně ho označíme omyvatelnou barvou na hrudník a nohu.  
 
## Změření tělesné teploty
Probíha měřením  teploty v zadečku. V případě že je teplota nízká, můžeme miminko uložit na vyhřívanou podložku, nebo někdy i do inkubátoru. 
 
## Vitamin K – Kanavit
Po porodu dostává miminko do pusy kapky s  vitaminem K (Kanavit). Jedná se o vitamin, který zabraňuje rozvoji krvácivé nemoci novorozence. Tato nemoc vzniká právě z nedostatku vitaminu K. 
 
## Vyšetření krevní skupiny: 
Krevní skupinu Vašeho dítěte vyšetřujeme jen za situace, kdy má maminka krevní skupinu 0, nebo Rh faktor -.  Vyšetření krevní skupiny novorozence se provádí z pupečníkové krve a nevyžaduje si odběr krve u dítěte. 

## První močení a smolka: 
Ve velké většině případů se Vaše miminko minimálně jednou vymočí a odejde stolička, která je zcela černá, mazlavá - říká se jí smolka.  
